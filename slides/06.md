---
marp: true
title: 文公
theme: uncover
paginate: true
---

# 文公

---

## 文公 文公元年

---

![](assets/audios/06/2.mp3)

文公《文公》元年，春，王正月，公即位。

---

![](assets/audios/06/3.mp3)

二月癸亥，日有食之。

---

![](assets/audios/06/4.mp3)

天王使叔服来会葬。

---

![](assets/audios/06/5.mp3)

夏，四月丁巳，葬我君僖公。

---

![](assets/audios/06/6.mp3)

天王使毛伯来锡公命。

---

![](assets/audios/06/7.mp3)

晋侯伐卫。

---

![](assets/audios/06/8.mp3)

叔孙得臣如京师。

---

![](assets/audios/06/9.mp3)

卫人伐晋。

---

![](assets/audios/06/10.mp3)

秋，公孙敖会晋侯于戚。

---

![](assets/audios/06/11.mp3)

冬，十月丁未，楚世子商臣弑其君𫖳。

---

![](assets/audios/06/12.mp3)

公孙敖如齐。

---

![](assets/audios/06/13.mp3)

元年，春，王使内史叔服来会葬。公孙敖闻其能相人也，见其二子焉。叔服曰： __「谷也食子，难也收子。谷也丰下，必有后于鲁国。」__ 

---

![](assets/audios/06/14.mp3)

于是闰三月，非礼也。先王之正时也，履端于始，举正于中，归余于终。履端于始，序则不愆；举正于中，民则不惑；归余于终，事则不悖。

---

![](assets/audios/06/15.mp3)

夏，四月丁巳，葬僖公。

---

![](assets/audios/06/16.mp3)

王使毛伯卫来赐公命。叔孙得臣如周拜。

---

![](assets/audios/06/17.mp3)

晋文公之季年，诸侯朝晋，卫成公不朝，使孔达侵郑，伐绵、訾及匡。晋襄公既祥，使告于诸侯而伐卫，及南阳。先且居曰： __「效尤，祸也。请君朝王，臣从师。」__ 晋侯朝王于温。先且居、胥臣伐卫。五月辛酉朔，晋师围戚。六月戊戌，取之，获孙昭子。卫人使告于陈。陈共公曰： __「更伐之，我辞之。」__ 卫孔达帅师伐晋。君子以为古。古者，越国而谋。

---

![](assets/audios/06/18.mp3)

秋，晋侯疆戚田，故公孙敖会之。

---

![](assets/audios/06/19.mp3)

初，楚子将以商臣为太子，访诸令尹子上。子上曰： __「君之齿未也，而又多爱，黜乃乱也。楚国之举，恒在少者。且是人也，蜂目而豺声，忍人也，不可立也。」__ 弗听。既，又欲立王子职，而黜太子商臣。商臣闻之而未察，告其师潘崇曰： __「若之何而察之？」__ 潘崇曰： __「享江芈而勿敬也。」__ 从之。江芈怒曰： __「呼！役夫！宜君王之欲杀女而立职也。」__ 告潘崇曰： __「信矣。」__ 潘崇曰： __「能事诸乎？」__ 曰： __「不能。」__  __「能行乎？」__ 曰： __「不能。」__  __「能行大事乎？」__ 曰： __「能。」__ 冬，十月，以宫甲围成王。王请食熊蹯而死。弗听。丁未，王缢。谥之曰 __「灵」__ ，不瞑；曰 __「成」__ ，乃瞑。穆王立，以其为太子之室与潘崇，使为大师，且掌环列之尹。

---

![](assets/audios/06/20.mp3)

穆伯如齐，始聘焉，礼也。凡君即位，卿出并聘，践修旧好，要结外援，好事邻国，以卫社稷，忠、信、卑让之道也。忠，德之正也；信，德之固也；卑让，德之基也。

---

![](assets/audios/06/21.mp3)

殽之役，晋人既归秦师，秦大夫及左右皆言于秦伯曰： __「是败也，孟明之罪也，必杀之。」__ 秦伯曰： __「是孤之罪也。周芮良夫之诗曰：『大风有隧，贪人败类。听言则对，诵言如醉。匪用其良，覆俾我悖。』是贪故也，孤之谓矣。孤实贪以祸夫子，夫子何罪？」__ 复使为政。

---

## 文公 文公二年

---

![](assets/audios/06/23.mp3)

春，王二月甲子，晋侯及秦师战于彭衙，秦师败绩。

---

![](assets/audios/06/24.mp3)

丁丑，作僖公主。

---

![](assets/audios/06/25.mp3)

三月乙巳，及晋处父盟。

---

![](assets/audios/06/26.mp3)

夏，六月，公孙敖会宋公、陈侯、郑伯、晋士縠盟于垂陇。

---

![](assets/audios/06/27.mp3)

自十有二月不雨，至于秋七月。

---

![](assets/audios/06/28.mp3)

八月丁卯，大事于太庙，跻僖公。

---

![](assets/audios/06/29.mp3)

冬，晋人、宋人、陈人、郑人伐秦。

---

![](assets/audios/06/30.mp3)

公子遂如齐纳币。

---

![](assets/audios/06/31.mp3)

二年，春，秦孟明视帅师伐晋，以报殽之役。二月，晋侯御之，先且居将中军，赵衰佐之。王官无地御戎，狐鞫居为右。甲子，及秦师战于彭衙，秦师败绩。晋人谓秦 __「拜赐之师」__ 。战于殽也，晋梁弘御戎，莱驹为右。战之明日，晋襄公缚秦囚，使莱驹以戈斩之。囚呼，莱驹失戈，狼瞫取戈以斩囚，禽之以从公乘。遂以为右。箕之役，先轸黜之，而立续简伯。狼瞫怒。其友曰： __「盍死之？」__ 瞫曰： __「吾未获死所。」__ 其友曰： __「吾与女为难。」__ 瞫曰： __「周志有之：『勇则害上，不登于明堂。』死而不义，非勇也。共用之谓勇。吾以勇求右，无勇而黜，亦其所也。谓上不我知，黜而宜，乃知我矣。子姑待之。」__ 及彭衙，既陈，以其属驰秦师，死焉。晋师从之，大败秦师。

---

![](assets/audios/06/32.mp3)

君子谓狼瞫于是乎君子。《诗》曰： __「君子如怒，乱庶遄沮。」__ 又曰： __「王赫斯怒，爰整其旅。」__ 怒不作乱，而以从师，可谓君子矣。秦伯犹用孟明。孟明增修国政，重施于民。赵成子言于诸大夫曰： __「秦师又至，将必辟之。惧而增德，不可当也。《诗》曰：『毋念尔祖，聿修厥德。』孟明念之矣。念德不怠，其可敌乎？」__ 

---

![](assets/audios/06/33.mp3)

文公丁丑，作僖公主。书不时也。

---

![](assets/audios/06/34.mp3)

晋人以公不朝来讨，公如晋。夏，四月己巳，晋人使阳处父盟公以耻之。书曰 __「及晋处父盟」__ ，以厌之也。适晋不书，讳之也。

---

![](assets/audios/06/35.mp3)

公未至，六月，穆伯会诸侯及晋司空士縠盟于垂陇，晋讨卫故也。书 __「士縠」__ ，堪其事也。陈侯为卫请成于晋，执孔达以说。

---

![](assets/audios/06/36.mp3)

秋，八月丁卯，大事于太庙，跻僖公，逆祀也。于是夏父弗忌为宗伯，尊僖公，且明见曰： __「吾见新鬼大，故鬼小。先大后小，顺也。跻圣贤，明也。明、顺，礼也。」__ 君子以为失礼。礼无不顺。祀，国之大事也，而逆之，可谓礼乎？子虽齐圣，不先父食久矣。故禹不先鲧，汤不先契，文、武不先不窋。宋祖帝乙，郑祖厉王，犹上祖也。是以鲁颂曰： __「春秋匪解，享祀不忒，皇皇后帝，皇祖后稷。」__ 君子曰： __「礼，谓其后稷亲而先帝也。」__ 《诗》曰： __「问我诸姑，遂及伯姊。」__ 君子曰： __「礼，谓其姊亲而先姑也。」__ 仲尼曰： __「臧文仲其不仁者三，不知者三。下展禽，废六关，妾织蒲，三不仁也。作虚器，纵逆祀，祀爰居，三不知也。」__ 

---

![](assets/audios/06/37.mp3)

冬，晋先且居、宋公子成、陈辕选、郑公子归生伐秦，取汪及彭衙而还，以报彭衙之役。卿不书，为穆公故，尊秦也，谓之崇德。

---

![](assets/audios/06/38.mp3)

襄仲如齐纳币，礼也。凡君即位，好舅甥，修婚姻，娶元妃以奉粢盛，孝也。孝，礼之始也。

---

## 文公 文公三年

---

![](assets/audios/06/40.mp3)

春，王正月，叔孙得臣会晋人、宋人、陈人、卫人、郑人伐沈。沈溃。

---

![](assets/audios/06/41.mp3)

夏，五月，王子虎卒。

---

![](assets/audios/06/42.mp3)

秦人伐晋。

---

![](assets/audios/06/43.mp3)

雨螽于宋。

---

![](assets/audios/06/44.mp3)

冬，公如晋。十有二月己巳，公及晋侯盟。

---

![](assets/audios/06/45.mp3)

晋阳处父帅师伐楚以救江。

---

![](assets/audios/06/46.mp3)

三年，春，庄叔会诸侯之师伐沈，以其服于楚也。沈溃。凡民逃其上曰溃，在上曰逃。

---

![](assets/audios/06/47.mp3)

卫侯如陈，拜晋成也。

---

![](assets/audios/06/48.mp3)

夏，四月乙亥，王叔文公卒，来赴，吊如同盟，礼也。

---

![](assets/audios/06/49.mp3)

秦伯伐晋，济河焚舟，取王官及郊，晋人不出。遂自茅津济，封殽尸而还。遂霸西戎，用孟明也。君子是以知秦穆之为君也，举人之周也，与人之壹也；孟明之臣也，其不解也，能惧思也；子桑之忠也，其知人也，能举善也。《诗》曰： __「于以采蘩？于沼、于沚。于以用之？公侯之事」__ ，秦穆有焉。 __「夙夜匪解，以事一人』，孟明有焉。 __「诒厥孙谋，以燕翼子」__ ，子桑有焉。

---

![](assets/audios/06/50.mp3)

秋，雨螽于宋，队而死也。

---

![](assets/audios/06/51.mp3)

楚师围江，晋先仆伐楚以救江。冬，晋以江故告于周，王叔桓公、晋阳处父伐楚以救江，门于方城，遇息公子朱而还。

---

![](assets/audios/06/52.mp3)

晋人惧其无礼于公也，请改盟。公如晋，及晋侯盟。晋侯飨公，赋《菁菁者莪》。庄叔以公降拜，曰： __「小国受命于大国，敢不慎仪？君贶之以大礼，何乐如之？抑小国之乐，大国之惠也。」__ 晋侯降，辞。登，成拜。公赋《嘉乐》。

---

## 文公 文公四年

---

![](assets/audios/06/54.mp3)

春，公至自晋。

---

![](assets/audios/06/55.mp3)

夏，逆妇姜于齐。

---

![](assets/audios/06/56.mp3)

狄侵齐。

---

![](assets/audios/06/57.mp3)

秋，楚人灭江。

---

![](assets/audios/06/58.mp3)

晋侯伐秦。

---

![](assets/audios/06/59.mp3)

卫侯使宁俞来聘。

---

![](assets/audios/06/60.mp3)

冬，十有一月壬寅，夫人风氏薨。

---

![](assets/audios/06/61.mp3)

四年，春，晋人归孔达于卫，以为卫之良也，故免之。

---

![](assets/audios/06/62.mp3)

夏，卫侯如晋拜。

---

![](assets/audios/06/63.mp3)

曹伯如晋会正。

---

![](assets/audios/06/64.mp3)

逆妇姜于齐，卿不行，非礼也。君子是以知出姜之不允于鲁也，曰： __「贵聘而贱逆之，君而卑之，立而废之，弃信而坏其主，在国必乱，在家必亡。不允宜哉！《诗》曰：『畏天之威，于时保之』，敬主之谓也。」__ 

---

![](assets/audios/06/65.mp3)

秋，晋侯伐秦，围邧、新城，以报王官之役。

---

![](assets/audios/06/66.mp3)

楚人灭江，秦伯为之降服，出次，不举，过数。大夫谏。公曰： __「同盟灭，虽不能救，敢不矜乎？吾自惧也。」__ 君子曰： __「《诗》云：『惟彼二国，其政不获；惟此四国，爰究爰度』，其秦穆之谓矣。」__ 

---

![](assets/audios/06/67.mp3)

卫宁武子来聘，公与之宴，为赋《湛露》及《彤弓》。不辞，又不答赋。使行人私焉。对曰： __「臣以为肄业及之也。昔诸侯朝正于王，王宴乐之，于是乎赋《湛露》，则天子当阳，诸侯用命也。诸侯敌王所忾，而献其功，王于是乎赐之彤弓一、彤矢百、玈弓矢千，以觉报宴。今陪臣来继旧好，君辱贶之，其敢干大礼以自取戾？」__ 

---

![](assets/audios/06/68.mp3)

文公冬，成风薨。

---

## 文公 文公五年

---

![](assets/audios/06/70.mp3)

春，王正月，王使荣叔归含，且赗。

---

![](assets/audios/06/71.mp3)

三月辛亥，葬我小君成风。

---

![](assets/audios/06/72.mp3)

王使召伯来会葬。

---

![](assets/audios/06/73.mp3)

夏，公孙敖如晋。

---

![](assets/audios/06/74.mp3)

秦人入鄀。

---

![](assets/audios/06/75.mp3)

秋，楚人灭六。

---

![](assets/audios/06/76.mp3)

冬，十月甲申，许男业卒。

---

![](assets/audios/06/77.mp3)

五年，春，王使荣叔来含且赗，召昭公来会葬，礼也。

---

![](assets/audios/06/78.mp3)

初，鄀叛楚即秦，又贰于楚。夏，秦人入鄀。

---

![](assets/audios/06/79.mp3)

六人叛楚即东夷。秋，楚成大心、仲归帅师灭六。

---

![](assets/audios/06/80.mp3)

冬，楚公子燮灭蓼。臧文仲闻六与蓼灭，曰： __「皋陶、庭坚不祀忽诸。德之不建，民之无援，哀哉！」__ 

---

![](assets/audios/06/81.mp3)

晋阳处父聘于卫，反过宁，宁嬴从之，及温而还，其妻问之，嬴曰： __「以刚。商书曰：『沈渐刚克，高明柔克。』夫子壹之，其不没乎！天为刚德，犹不干时，况在人乎？且华而不实，怨之所聚也。犯而聚怨，不可以定身。余惧不获其利而离其难，是以去之。」__ 晋赵成子、栾贞子、霍伯、臼季皆卒。

---

## 文公 文公六年

---

![](assets/audios/06/83.mp3)

春，葬许僖公。

---

![](assets/audios/06/84.mp3)

夏，季孙行父如陈。

---

![](assets/audios/06/85.mp3)

秋，季孙行父如晋。

---

![](assets/audios/06/86.mp3)

八月乙亥，晋侯驩卒。

---

![](assets/audios/06/87.mp3)

冬，十月，公子遂如晋。

---

![](assets/audios/06/88.mp3)

葬晋襄公。

---

![](assets/audios/06/89.mp3)

晋杀其大夫阳处父。

---

![](assets/audios/06/90.mp3)

晋狐射姑出奔狄。

---

![](assets/audios/06/91.mp3)

闰月不告月，犹朝于庙。

---

![](assets/audios/06/92.mp3)

六年，春，晋搜于夷，舍二军。使狐射姑将中军，赵盾佐之。阳处父至自温，改搜于董，易中军。阳子，成季之属也，故党于赵氏，且谓赵盾能，曰： __「使能，国之利也。」__ 是以上之。宣子于是乎始为国政，制事典，正法罪，辟狱刑，董逋逃，由质要，治旧洿，本秩礼，续常职，出滞淹。既成，以授太傅阳子与大师贾佗，使行诸晋国，以为常法。

---

![](assets/audios/06/93.mp3)

臧文仲以陈、卫之睦也，欲求好于陈。夏，季文子聘于陈，且娶焉。

---

![](assets/audios/06/94.mp3)

秦伯任好卒，以子车氏之三子奄息、仲行、针虎为殉，皆秦之良也。国人哀之，为之赋《黄鸟》。君子曰： __「秦穆之不为盟主也宜哉！死而弃民。先王违世，犹诒之法，而况夺之善人乎？《诗》云：『人之云亡，邦国殄瘁。』无善人之谓。若之何夺之」__ ？古之王者知命之不长，是以并建圣哲，树之风声，分之采物，著之话言，为之律度，陈之艺极，引之表仪，予之法制，告之训典，教之防利，委之常秩，道之礼则，使毋失其土宜，众隶赖之，而后即命。圣王同之。今纵无法以遗后嗣，而又收其良以死，难以在上矣。」__ 君子是以知秦之不复东征也。

---

![](assets/audios/06/95.mp3)

秋，季文子将聘于晋，使求遭丧之礼以行。其人曰： __「将焉用之？」__ 文子曰： __「备豫不虞，古之善教也。求而无之，实难。过求，何害？」__ 

---

![](assets/audios/06/96.mp3)

八月乙亥，晋襄公卒。灵公少，晋人以难故，欲立长君。赵孟曰： __「立公子雍。好善而长，先君爱之，且近于秦。秦，旧好也。置善则固，事长则顺，立爱则孝，结旧则安。为难故，故欲立长君。有此四德者，难必抒矣。」__ 贾季曰： __「不如立公子乐。辰嬴嬖于二君，立其子，民必安之。」__ 赵孟曰： __「辰嬴贱，班在九人，其子何震之有？且为二君嬖，淫也。为先君子，不能求大，而出在小国，辟也。母淫子辟，无威；陈小而远，无援，将何安焉？杜祁以君故，让偪姞而上之；以狄故，让季隗而己次之，故班在四。先君是以爱其子，而仕诸秦，为亚卿焉。秦大而近，足以为援；母义子爱，足以威民。立之，不亦可乎？」__ 使先蔑、士会如秦逆公子雍。贾季亦使召公子乐于陈，赵孟使杀诸郫。

---

![](assets/audios/06/97.mp3)

贾季怨阳子之易其班也，而知其无援于晋也，九月，贾季使续鞫居杀阳处父。书曰 __「晋杀其大夫」__ ，侵官也。

---

![](assets/audios/06/98.mp3)

冬，十月，襄仲如晋葬襄公。

---

![](assets/audios/06/99.mp3)

十一月丙寅，晋杀续简伯。贾季奔狄。宣子使臾骈送其帑。夷之搜，贾季戮臾骈，臾骈之人欲尽杀贾氏以报焉。臾骈曰： __「不可。吾闻前志有之曰：『敌惠敌怨，不在后嗣，忠之道也。』夫子礼于贾季，我以其宠报私怨，无乃不可乎？介人之宠，非勇也。损怨益仇，非知也。以私害公，非忠也。释此三者，何以事夫子？」__ 尽具其帑与其器用财贿，亲帅捍之，送致诸竟。

---

![](assets/audios/06/100.mp3)

文公闰月不告朔，非礼也。闰以正时，时以作事，事以厚生，生民之道于是乎在矣。不告闰朔，弃时政也，何以为民？

---

## 文公 文公七年

---

![](assets/audios/06/102.mp3)

春，公伐邾。

---

![](assets/audios/06/103.mp3)

遂城郚。

---

![](assets/audios/06/104.mp3)

夏，四月，宋公王臣卒。

---

![](assets/audios/06/105.mp3)

宋人杀其大夫。

---

![](assets/audios/06/106.mp3)

戊子，晋人及秦人战于令狐。晋先蔑奔秦。

---

![](assets/audios/06/107.mp3)

狄侵我西鄙。

---

![](assets/audios/06/108.mp3)

秋，八月，公会诸侯、晋大夫，盟于扈。

---

![](assets/audios/06/109.mp3)

冬，徐伐莒。

---

![](assets/audios/06/110.mp3)

公孙敖如莒莅盟。

---

![](assets/audios/06/111.mp3)

七年，春，公伐邾，间晋难也。

---

![](assets/audios/06/112.mp3)

三月甲戌，取须句，寘文公子焉，非礼也

---

![](assets/audios/06/113.mp3)

夏，四月，宋成公卒。于是公子成为右师，公孙友为左师，乐豫为司马，鳞矔为司徒，公子荡为司城，华御事为司寇。昭公将去群公子，乐豫曰： __「不可。公族，公室之枝叶也，若去之，则本根无所庇荫矣。葛藟犹能庇其本根，故君子以为比，况国君乎？此谚所谓『庇焉而纵寻斧焉』者也。必不可。君其图之！亲之以德，皆股肱也，谁敢携贰？若之何去之？」__ 不听。穆、襄之族率国人以攻公，杀公孙固、公孙郑于公宫。六卿和公室，乐豫舍司马以让公子卬。昭公即位而葬。书曰 __「宋人杀其大夫」__ ，不称名，众也，且言非其罪也。

---

![](assets/audios/06/114.mp3)

秦康公送公子雍于晋，曰： __「文公之入也无卫，故有吕、郤之难。」__ 乃多与之徒卫。穆嬴日抱太子以啼于朝，曰： __「先君何罪？其嗣亦何罪？舍适嗣不立而外求君，将焉寘此？」__ 出朝，则抱以适赵氏，顿首于宣子曰： __「先君奉此子也而属诸子曰：『此子也才，吾受子之赐；不才，吾唯子之怨。』今君虽终，言犹在耳，而弃之，若何？」__ 宣子与诸大夫皆患穆嬴，且畏偪，乃背先蔑而立灵公，以御秦师。箕郑居守。赵盾将中军，先克佐之；荀林父佐上军；先蔑将下军，先都佐之。步招御戎，戎津为右。及堇阴。宣子曰： __「我若受秦，秦则宾也；不受，寇也。既不受矣，而复缓师，秦将生心。先人有夺人之心，军之善谋也。逐寇如追逃，军之善政也。」__ 训卒，利兵，秣马，蓐食，潜师夜起。戊子，败秦师于令狐，至于刳首。

---

![](assets/audios/06/115.mp3)

己丑，先蔑奔秦，士会从之。先蔑之使也，荀林父止之，曰： __「夫人、太子犹在，而外求君，此必不行。子以疾辞，若何？不然，将及。摄卿以往，可也，何必子？同官为寮，吾尝同寮，敢不尽心乎？」__ 弗听。为赋《板》之三章，又弗听。及亡，荀伯尽送其帑及其器用财贿于秦，曰： __「为同寮故也。」__ 士会在秦三年，不见士伯。其人曰： __「能亡人于国，不能见于此，焉用之？」__ 士季曰： __「吾与之同罪，非义之也，将何见焉？」__ 及归，遂不见。

---

![](assets/audios/06/116.mp3)

狄侵我西鄙，公使告于晋。赵宣子使因贾季问酆舒，且让之。酆舒问于贾季曰： __「赵衰、赵盾孰贤？」__ 对曰： __「赵衰，冬日之日也；赵盾，夏日之日也。」__ 

---

![](assets/audios/06/117.mp3)

秋，八月，齐侯、宋公、卫侯、陈侯、郑伯、许男、曹伯会晋赵盾，盟于扈，晋侯立故也。公后至，故不书所会。凡会诸侯，不书所会，后也。后至，不书其国，辟不敏也。

---

![](assets/audios/06/118.mp3)

穆伯娶于莒，曰戴己，生文伯；其娣声己生惠叔。戴己卒，又聘于莒，莒人以声己辞，则为襄仲聘焉。冬，徐伐莒，莒人来请盟，穆伯如莒莅盟，且为仲逆。及鄢陵，登城见之，美，自为娶之。仲请攻之，公将许之。叔仲惠伯谏曰： __「臣闻之：『兵作于内为乱，于外为寇；寇犹及人，乱自及也。』今臣作乱而君不禁，以启寇雠，若之何？」__ 公止之。惠伯成之，使仲舍之，公孙敖反之，复为兄弟如初。从之。

---

![](assets/audios/06/119.mp3)

晋郤缺言于赵宣子曰： __「日卫不睦，故取其地。今已睦矣，可以归之。叛而不讨，何以示威？服而不柔，何以示怀？非威非怀，何以示德？无德，何以主盟？子为正卿，以主诸侯，而不务德，将若之何？夏书曰：『戒之用休，董之用威，劝之以九歌，勿使坏。』九功之德皆可歌也，谓之九歌。六府、三事，谓之九功。水、火、金、木、土、谷，谓之六府；正德、利用、厚生，谓之三事。义而行之，谓之德、礼。无礼不乐，所由叛也。若吾子之德，莫可歌也，其谁来之？盍使睦者歌吾子乎？」__ 宣子说之。

---

## 文公 文公八年

---

![](assets/audios/06/121.mp3)

春王正月。

---

![](assets/audios/06/122.mp3)

夏，四月。

---

![](assets/audios/06/123.mp3)

秋，八月戊申，天王崩。

---

![](assets/audios/06/124.mp3)

冬，十月壬午，公子遂会晋赵盾，盟于衡雍。

---

![](assets/audios/06/125.mp3)

乙酉，公子遂会雒戎，盟于暴。

---

![](assets/audios/06/126.mp3)

公孙敖如京师，不至而复。丙戌，奔莒。

---

![](assets/audios/06/127.mp3)

螽。

---

![](assets/audios/06/128.mp3)

宋人杀其大夫司马。宋司城来奔。

---

![](assets/audios/06/129.mp3)

八年春，晋侯使解扬归匡、戚之田于卫，且复致公婿池之封，自申至于虎牢之竟。

---

![](assets/audios/06/130.mp3)

夏，秦人伐晋，取武城，以报令狐之役。

---

![](assets/audios/06/131.mp3)

秋，襄王崩。

---

![](assets/audios/06/132.mp3)

晋人以扈之盟来讨。冬，襄仲会晋赵孟盟于衡雍，报扈之盟也。遂会伊雒之戎。书曰 __「公子遂」__ ，珍之也。

---

![](assets/audios/06/133.mp3)

穆伯如周吊丧，不至，以币奔莒，从己氏焉。

---

![](assets/audios/06/134.mp3)

宋襄夫人，襄王之姊也，昭公不礼焉。夫人因戴氏之族，以杀襄公之孙孔叔、公孙钟离及大司马公子卬，皆昭公之党也。司马握节以死，故书以官。司城荡意诸来奔，效节于府人而出。公以其官逆之，皆复之。亦书以官，皆贵之也。

---

![](assets/audios/06/135.mp3)

夷之搜，晋侯将登箕郑父、先都，而使士縠、梁益耳将中军。先克曰： __「狐、赵之勋，不可废也。」__ 从之。先克夺蒯得田于堇阴。故箕郑父、先都、士縠、梁益耳、蒯得作乱。

---

## 文公 文公九年

---

![](assets/audios/06/137.mp3)

春，毛伯来求金。

---

![](assets/audios/06/138.mp3)

夫人姜氏如齐。

---

![](assets/audios/06/139.mp3)

二月，叔孙得臣如京师。辛丑，葬襄王。

---

![](assets/audios/06/140.mp3)

晋人杀其大夫先都。

---

![](assets/audios/06/141.mp3)

三月，夫人姜氏至自齐。

---

![](assets/audios/06/142.mp3)

晋人杀其大夫士縠及箕郑父。

---

![](assets/audios/06/143.mp3)

楚人伐郑。

---

![](assets/audios/06/144.mp3)

公子遂会晋人、宋人、卫人、许人，救郑。

---

![](assets/audios/06/145.mp3)

夏，狄侵齐。

---

![](assets/audios/06/146.mp3)

秋，八月，曹伯襄卒。

---

![](assets/audios/06/147.mp3)

九月癸酉，地震。

---

![](assets/audios/06/148.mp3)

冬，楚子使椒来聘。

---

![](assets/audios/06/149.mp3)

秦人来归僖公、成风之襚。

---

![](assets/audios/06/150.mp3)

葬曹共公。

---

![](assets/audios/06/151.mp3)

九年，春，王正月己酉，使贼杀先克。乙丑，晋人杀先都、梁益耳。

---

![](assets/audios/06/152.mp3)

毛伯卫来求金，非礼也。不书王命，未葬也。

---

![](assets/audios/06/153.mp3)

二月，庄叔如周葬襄王。

---

![](assets/audios/06/154.mp3)

三月甲戌，晋人杀箕郑父、士縠、蒯得。

---

![](assets/audios/06/155.mp3)

范山言于楚子曰： __「晋君少，不在诸侯，北方可图也。」__ 楚子师于狼渊以伐郑。囚公子坚、公子尨及乐耳。郑及楚平。

---

![](assets/audios/06/156.mp3)

公子遂会晋赵盾、宋华耦、卫孔达、许大夫救郑，不及楚师。卿不书，缓也，以惩不恪。

---

![](assets/audios/06/157.mp3)

夏，楚侵陈，克壶丘，以其服于晋也。

---

![](assets/audios/06/158.mp3)

秋，楚公子朱自东夷伐陈，陈人败之，获公子茷。陈惧，乃及楚平。

---

![](assets/audios/06/159.mp3)

冬，楚子越椒来聘，执币傲。叔仲惠伯曰： __「是必灭若敖氏之宗。傲其先君，神弗福也。」__ 

---

![](assets/audios/06/160.mp3)

秦人来归僖公、成风之襚，礼也。诸侯相吊贺也，虽不当事，茍有礼焉，书也，以无忘旧好。

---

## 文公 文公十年

---

![](assets/audios/06/162.mp3)

春，王三月辛卯，臧孙辰卒。

---

![](assets/audios/06/163.mp3)

夏，秦伐晋。

---

![](assets/audios/06/164.mp3)

楚杀其大夫宜申。

---

![](assets/audios/06/165.mp3)

自正月不雨，至于秋七月。

---

![](assets/audios/06/166.mp3)

及苏子盟于女栗。

---

![](assets/audios/06/167.mp3)

冬，狄侵宋。

---

![](assets/audios/06/168.mp3)

楚子、蔡侯次于厥貉。

---

![](assets/audios/06/169.mp3)

十年，春，晋人伐秦，取少梁。

---

![](assets/audios/06/170.mp3)

夏，秦伯伐晋，取北征。

---

![](assets/audios/06/171.mp3)

初，楚范巫矞似谓成王与子玉、子西曰： __「三君皆将强死。」__ 城濮之役，王思之，故使止子玉曰： __「毋死。」__ 不及。止子西，子西缢而县绝，王使适至，遂止之，使为商公。沿汉溯江，将入郢。王在渚宫，下，见之，惧而辞曰： __「臣免于死，又有谗言，谓臣将逃，臣归死于司败也。」__ 王使为工尹，又与子家谋弑穆王。穆王闻之，五月，杀斗宜申及仲归。

---

![](assets/audios/06/172.mp3)

秋，七月，及苏子盟于女栗，顷王立故也。

---

![](assets/audios/06/173.mp3)

陈侯、郑伯会楚子于息。冬，遂及蔡侯次于厥貉，将以伐宋。宋华御事曰： __「楚欲弱我也，先为之弱乎？何必使诱我？我实不能，民何罪？」__ 乃逆楚子，劳且听命。遂道以田孟诸。宋公为右盂，郑伯为左盂。期思公复遂为右司马，子朱及文之无畏为左司马，命夙驾载燧。宋公违命，无畏抶其仆以徇。或谓子舟曰： __「国君不可戮也。」__ 子舟曰： __「当官而行，何强之有？《诗》曰：『刚亦不吐，柔亦不茹』、『毋纵诡随，以谨罔极』。是亦非辟强也。敢爱死以乱官乎？」__ 

---

![](assets/audios/06/174.mp3)

厥貉之会，麇子逃归。

---

## 文公 文公十有一年

---

![](assets/audios/06/176.mp3)

春，楚子伐麇。

---

![](assets/audios/06/177.mp3)

夏，叔彭生会晋郤缺于承匡。

---

![](assets/audios/06/178.mp3)

秋，曹伯来朝。

---

![](assets/audios/06/179.mp3)

公子遂如宋。

---

![](assets/audios/06/180.mp3)

狄侵齐。

---

![](assets/audios/06/181.mp3)

冬，十月甲午，叔孙得臣败狄于咸。

---

![](assets/audios/06/182.mp3)

十一年，春，楚子伐麇。成大心败麇麇师于防渚。潘崇复伐麇，至于钖穴。

---

![](assets/audios/06/183.mp3)

夏，叔仲惠伯会晋郤缺于承匡，谋诸侯之从于楚者。

---

![](assets/audios/06/184.mp3)

秋，曹文公来朝，即位而来见也。

---

![](assets/audios/06/185.mp3)

襄仲聘于宋，且言司城荡意诸而复之。因贺楚师之不害也。

---

![](assets/audios/06/186.mp3)

鄋瞒侵齐，遂伐我。公卜使叔孙得臣追之，吉。侯叔夏御庄叔，绵房甥为右，富父终甥驷乘。冬十月甲午，败狄于咸，获长狄侨如。富父终甥其喉以戈，杀之。埋其首于子驹之门。以命宣伯。

---

![](assets/audios/06/187.mp3)

初，宋武公之世，鄋瞒伐宋。司徒皇父帅师御之。耏班御皇父充石，公子縠甥为右，司寇牛父驷乘，以败狄于长丘，获长狄缘斯。皇父之二子死焉，宋公于是以门赏耏班，使食其征，谓之耏门。晋之灭潞也，获侨如之弟焚如。齐襄公之二年，鄋瞒伐齐。齐王子成父获其弟荣如。埋其首于周首之北门。卫人获其季弟简如。鄋瞒由是遂亡。

---

![](assets/audios/06/188.mp3)

郕太子朱儒自安于夫钟，国人弗徇。

---

## 文公 文公十有二年

---

![](assets/audios/06/190.mp3)

春，王正月，郕伯来奔。

---

![](assets/audios/06/191.mp3)

杞伯来朝。

---

![](assets/audios/06/192.mp3)

二月庚子，子叔姬卒。

---

![](assets/audios/06/193.mp3)

夏，楚人围巢。

---

![](assets/audios/06/194.mp3)

秋，滕子来朝。

---

![](assets/audios/06/195.mp3)

秦伯使术来聘。

---

![](assets/audios/06/196.mp3)

冬，十有二月戊午，晋人、秦人战于河曲。

---

![](assets/audios/06/197.mp3)

季孙行父帅师城诸及郓。

---

![](assets/audios/06/198.mp3)

十二年，春，郕伯卒，郕人立君。太子以夫钟与郕邽来奔。公以诸侯逆之，非礼也，故书曰 __「郕伯来奔」__ 。不书地，尊诸侯也。

---

![](assets/audios/06/199.mp3)

杞桓公来朝，始朝公也。且请绝叔姬而无绝婚，公许之。二月，叔姬卒。不言 __「杞」__ ，绝也。书 __「叔姬」__ ，言非女也。

---

![](assets/audios/06/200.mp3)

楚令尹大孙伯卒，成嘉为令尹。群舒叛楚。夏，子孔执舒子平及宗子，遂围巢。

---

![](assets/audios/06/201.mp3)

秋，滕昭公来朝，亦始朝公也。

---

![](assets/audios/06/202.mp3)

秦伯使西乞术来聘，且言将伐晋。襄仲辞玉，曰： __「君不忘先君之好，照临鲁国，镇抚其社稷，重之以大器，寡君敢辞玉。」__ 对曰： __「不腆敝器，不足辞也。」__ 主人三辞。宾答曰： __「寡君愿徼福于周公、鲁公以事君，不腆先君之敝器，使下臣致诸执事，以为瑞节，要结好命，所以藉寡君之命，结二国之好，是以敢致之。」__ 襄仲曰： __「不有君子，其能国乎？国无陋矣。」__ 厚贿之。

---

![](assets/audios/06/203.mp3)

秦为令狐之役故，冬，秦伯伐晋，取羁马。晋人御之。赵盾将中军，荀林父佐之。郤缺将上军，臾骈佐之。栾盾将下军，胥甲佐之。范无恤御戎，以从秦师于河曲。臾骈曰： __「秦不能久，请深垒固军以待之。」__ 从之。秦人欲战。秦伯谓士会曰： __「若何而战？」__ 对曰： __「赵氏新出其属曰臾骈，必实为此谋，将以老我师也。赵有侧室曰穿，晋君之婿也，有宠而弱，不在军事；好勇而狂，且恶臾骈之佐上军也。若使轻者肆焉，其可。」__ 秦伯以璧祈战于河。

---

![](assets/audios/06/204.mp3)

文公十二月戊午，秦军掩晋上军。赵穿追之不及。反，怒曰： __「裹粮坐甲，固敌是求。敌至不击，将何俟焉？」__ 军吏曰： __「将有待也。」__ 穿曰： __「我不知谋，将独出。」__ 乃以其属出。宣子曰： __「秦获穿也，获一卿矣。秦以胜归，我何以报？」__ 乃皆出战，交绥。秦行人夜戒晋师曰： __「两君之士皆未慭也，明日请相见也。」__ 臾骈曰： __「使者目动而言肆，惧我也，将遁矣。薄诸河，必败之。」__ 胥甲、赵穿当军门呼曰： __「死伤未收而弃之，不惠也。不待期而薄人于险，无勇也。」__ 乃止。秦师夜遁。复侵晋，入瑕。

---

![](assets/audios/06/205.mp3)

城诸及郓，书时也。

---

## 文公 文公十有三年

---

![](assets/audios/06/207.mp3)

春，王正月。

---

![](assets/audios/06/208.mp3)

夏，五月壬午，陈侯朔卒。

---

![](assets/audios/06/209.mp3)

邾子蘧蒢卒。

---

![](assets/audios/06/210.mp3)

自正月不雨，至于秋七月。

---

![](assets/audios/06/211.mp3)

大室屋坏。

---

![](assets/audios/06/212.mp3)

冬，公如晋。卫侯会公于沓。

---

![](assets/audios/06/213.mp3)

狄侵卫。

---

![](assets/audios/06/214.mp3)

十有二月己丑，公及晋侯盟。

---

![](assets/audios/06/215.mp3)

公还自晋，郑伯会公于棐。

---

![](assets/audios/06/216.mp3)

十三年，春，晋侯使詹嘉处瑕，以守桃林之塞。

---

![](assets/audios/06/217.mp3)

晋人患秦之用士会也，夏，六卿相见于诸浮。赵宣子曰： __「随会在秦，贾季在狄，难日至矣，若之何？」__ 中行桓子曰： __「请复贾季，能外事，且由旧勋。」__ 郤成子曰： __「贾季乱，且罪大，不如随会。能贱而有耻，柔而不犯；其知足使也。且无罪。」__ 乃使魏寿余伪以魏叛者，以诱士会。执其帑于晋，使夜逸。请自归于秦，秦伯许之。履士会之足于朝，秦伯师于河西，魏人在东，寿余曰： __「请东人之能与夫二三有司言者，吾与之先。」__ 使士会。士会辞曰： __「晋人，虎狼也。若背其言，臣死、妻子为戮，无益于君，不可悔也。」__ 秦伯曰： __「若背其言，所不归尔帑者，有如河！」__ 乃行。绕朝赠之以策，曰： __「子无谓秦无人，吾谋适不用也。」__ 既济，魏人噪而还。秦人归其帑。其处者为刘氏。

---

![](assets/audios/06/218.mp3)

邾文公卜迁于绎。史曰： __「利于民而不利于君。」__ 邾子曰： __「茍利于民，孤之利也。天生民而树之君，以利之也。民既利矣，孤必与焉。」__ 左右曰： __「命可长也，君何弗为？」__ 邾子曰： __「命在养民。死之短长，时也。民茍利矣，迁也，吉莫如之！」__ 遂迁于绎。五月，邾文公卒。君子曰： __「知命。」__ 

---

![](assets/audios/06/219.mp3)

秋，七月，大室之屋坏，书不共也。

---

![](assets/audios/06/220.mp3)

冬，公如晋朝，且寻盟。卫侯会公于沓，请平于晋。公还，郑伯会公于棐，亦请平于晋。公皆成之。郑伯与公宴于棐，子家赋《鸿雁》。季文子曰： __「寡君未免于此。」__ 文子赋《四月》。子家赋《载驰》之四章。文子赋《采薇》之四章。郑伯拜。公答拜。

---

## 文公 文公十有四年

---

![](assets/audios/06/222.mp3)

春，王正月，公至自晋。

---

![](assets/audios/06/223.mp3)

邾人伐我南鄙，叔彭生帅师伐邾。

---

![](assets/audios/06/224.mp3)

夏，五月乙亥，齐侯潘卒。

---

![](assets/audios/06/225.mp3)

六月，公会宋公、陈侯、卫侯、郑伯、许男、曹伯、晋赵盾。癸酉，同盟于新城。

---

![](assets/audios/06/226.mp3)

秋，七月，有星孛入于北斗。

---

![](assets/audios/06/227.mp3)

公至自会。

---

![](assets/audios/06/228.mp3)

晋人纳捷菑于邾，弗克纳。

---

![](assets/audios/06/229.mp3)

九月甲申，公孙敖卒于齐。

---

![](assets/audios/06/230.mp3)

齐公子商人弑其君舍。

---

![](assets/audios/06/231.mp3)

宋子哀来奔。

---

![](assets/audios/06/232.mp3)

冬，单伯如齐。

---

![](assets/audios/06/233.mp3)

齐人执单伯。

---

![](assets/audios/06/234.mp3)

齐人执子叔姬。

---

![](assets/audios/06/235.mp3)

&amp;127;文公十四年，春，顷王崩。周公阅与王孙苏争政，故不赴。凡崩、薨，不赴，则不书。祸、福，不告，亦不书。惩不敬也。

---

![](assets/audios/06/236.mp3)

邾文公之卒也，公使吊焉，不敬。邾人来讨，伐我南鄙，故惠伯伐邾。

---

![](assets/audios/06/237.mp3)

子叔姬妃齐昭公，生舍。叔姬无宠，舍无威。公子商人骤施于国。而多聚士，尽其家，贷于公有司以继之。夏五月，昭公卒，舍即位。

---

![](assets/audios/06/238.mp3)

邾文公元妃齐姜，生定公；二妃晋姬，生捷菑。文公卒，邾人立定公。捷菑奔晋。

---

![](assets/audios/06/239.mp3)

六月，同盟于新城，从于楚者服，且谋邾也。

---

![](assets/audios/06/240.mp3)

秋，七月乙卯，夜，齐商人杀舍而让元。元曰： __「尔求之久矣。我能事尔，尔不可使多蓄憾，将免我乎？尔为之！」__ 

---

![](assets/audios/06/241.mp3)

有星孛入于北斗。周内史叔服曰： __「不出七年，宋、齐、晋之君皆将死乱。」__ 

---

![](assets/audios/06/242.mp3)

晋赵盾以诸侯之师八百乘纳捷菑于邾。邾人辞曰： __「齐出貜且长。」__ 宣子曰： __「辞顺，而弗从，不祥。」__ 乃还。

---

![](assets/audios/06/243.mp3)

周公将与王孙苏讼于晋，王叛王孙苏，而使尹氏与聃启讼周公于晋。赵宣子平王室而复之。

---

![](assets/audios/06/244.mp3)

楚庄王立，子孔、潘崇将袭群舒，使公子燮与子仪守，而伐舒蓼。二子作乱。城郢，而使贼杀子孔，不克而还。八月，二子以楚子出。将如商密，庐戢梨及叔麇诱之，遂杀斗克及公子燮。初，斗克囚于秦，秦有殽之败，而使归求成。成而不得志，公子燮求令尹而不得，故二子作乱。

---

![](assets/audios/06/245.mp3)

穆伯之从己氏也。鲁人立文伯。穆伯生二子于莒，而求复。文伯以为请。襄仲使无朝听命。复而不出。三年而尽室以复适莒。文伯疾，而请曰： __「谷之子弱，请立难也。」__ 许之。文伯卒，立惠叔。穆伯请重赂以求复。惠叔以为请，许之。将来，九月，卒于齐。告丧，请葬，弗许。

---

![](assets/audios/06/246.mp3)

宋高哀为萧封人，以为卿，不义宋公而出，遂来奔。书曰 __「宋子哀来奔」__ ，贵之也。

---

![](assets/audios/06/247.mp3)

齐人定懿公，使来告难，故书以 __「九月」__ 。齐公子元不顺懿公之为政也，终不曰 __「公」__ ，曰 __「夫己氏」__ 。

---

![](assets/audios/06/248.mp3)

襄仲使告于王，请以王宠求昭姬于齐，曰： __「杀其子，焉用其母？请受而罪之。」__ 冬，单伯如齐请子叔姬，齐人执之。又执子叔姬。

---

## 文公 文公十有五年

---

![](assets/audios/06/250.mp3)

春，季孙行父如晋。

---

![](assets/audios/06/251.mp3)

三月，宋司马华孙来盟。

---

![](assets/audios/06/252.mp3)

夏，曹伯来朝。

---

![](assets/audios/06/253.mp3)

齐人归公孙敖之丧。

---

![](assets/audios/06/254.mp3)

六月辛丑朔，日有食之。鼓、用牲于社。

---

![](assets/audios/06/255.mp3)

单伯至自齐。

---

![](assets/audios/06/256.mp3)

晋郤缺帅师伐蔡。戊申，入蔡。

---

![](assets/audios/06/257.mp3)

秋，齐人侵我西鄙。

---

![](assets/audios/06/258.mp3)

季孙行父如晋。

---

![](assets/audios/06/259.mp3)

冬，十有一月，诸侯盟于扈。

---

![](assets/audios/06/260.mp3)

十有二月，齐人来归子叔姬。

---

![](assets/audios/06/261.mp3)

齐侯侵我西鄙，遂伐曹，入其郛。

---

![](assets/audios/06/262.mp3)

十五年，春，季文子如晋，为单伯与子叔姬故也。

---

![](assets/audios/06/263.mp3)

三月，宋华耦来盟，其官皆从之。书曰 __「宋司马华孙」__ ，贵之也。公与之宴。辞曰： __「君之先臣督得罪于宋殇公，名在诸侯之策。臣承其祀，其敢辱君？请承命于亚旅。」__ 鲁人以为敏。

---

![](assets/audios/06/264.mp3)

夏，曹伯来朝，礼也。诸侯五年再相朝，以修王命，古之制也。

---

![](assets/audios/06/265.mp3)

齐人或为孟氏谋，曰： __「鲁，尔亲也，饰棺寘诸堂阜，鲁必取之。」__ 从之。卞人以告。惠叔犹毁以为请，立于朝以待命。许之。取而殡之。齐人送之。书曰 __「齐人归公孙敖之丧」__ ，为孟氏，且国故也。葬视共仲。声己不视，帷堂而哭。襄仲欲勿哭。惠伯曰： __「丧，亲之终也。虽不能始，善终可也。史佚有言曰：『兄弟致美。』救乏、贺善、吊灾、祭敬、丧哀，情虽不同，毋绝其爱，亲之道也。子无失道，何怨于人？」__ 襄仲说。帅兄弟以哭之。他年，其二子来，孟献子爱之，闻于国。或谮之曰： __「将杀子。」__ 献子以告季文子。二子曰： __「夫子以爱我闻，我以将杀子闻，不亦远于礼乎？远礼不如死。」__ 一人门于句鼆，一人门于戾丘，皆死。

---

![](assets/audios/06/266.mp3)

文公六月辛丑朔，日有食之。鼓、用牲于社，非礼也。日有食之，天子不举，伐鼓于社；诸侯用币于社，伐鼓于朝，以昭事神、训民、事君，示有等威，古之道也。

---

![](assets/audios/06/267.mp3)

齐人许单伯请而赦之，使来致命。书曰 __「单伯至自齐」__ ，贵之也。

---

![](assets/audios/06/268.mp3)

新城之盟，蔡人不与。晋郤缺以上军、下军伐蔡，曰： __「君弱，不可以怠。」__ 戊申，入蔡，以城下之盟而还。凡胜国，曰灭之；获大城焉，曰入之。

---

![](assets/audios/06/269.mp3)

秋，齐人侵我西鄙，故季文子告于晋。

---

![](assets/audios/06/270.mp3)

冬十一月，晋侯、宋公、卫侯、蔡侯、陈侯、郑伯、许男、曹伯盟于扈，寻新城之盟，且谋伐齐也。齐人赂晋侯，故不克而还。于是有齐难，是以公不会。书曰 __「诸侯盟于扈」__ ，无能为故也。凡诸侯会，公不与，不书，讳君恶也。与而不书，后也。

---

![](assets/audios/06/271.mp3)

齐人来归子叔姬，王故也。

---

![](assets/audios/06/272.mp3)

齐侯侵我西鄙，谓诸侯不能也。遂伐曹，入其郛，讨其来朝也。季文子曰： __「齐侯其不免乎？己则无礼，而讨于有礼者，曰：『女何故行礼？』礼以顺天，天之道也。己则反天，而又以讨人，难以免矣。《诗》曰：『胡不相畏？不畏于天。』君子之不虐幼贱，畏于天也。在周颂曰：『畏天之威，于时保之。』不畏于天，将何能保？以乱取国，奉礼以守，犹惧不终；多行无礼，弗能在矣。」__ 

---

## 文公 文公十有六年

---

![](assets/audios/06/274.mp3)

春，季孙行父会齐侯于阳谷，齐侯弗及盟。

---

![](assets/audios/06/275.mp3)

夏，五月，公四不视朔。

---

![](assets/audios/06/276.mp3)

六月戊辰，公子遂及齐侯盟于郪丘。

---

![](assets/audios/06/277.mp3)

秋，八月辛未，夫人姜氏薨。

---

![](assets/audios/06/278.mp3)

毁泉台。

---

![](assets/audios/06/279.mp3)

楚人、秦人、巴人灭庸。

---

![](assets/audios/06/280.mp3)

冬，十有一月，宋人弑其君杵臼。

---

![](assets/audios/06/281.mp3)

十六年，春，王正月，及齐平。公有疾，使季文子会齐侯于阳谷。请盟，齐侯不肯，曰： __「请俟君间。」__ 

---

![](assets/audios/06/282.mp3)

夏，五月，公四不视朔，疾也。公使襄仲纳赂于齐侯，故盟于郪丘。

---

![](assets/audios/06/283.mp3)

有蛇自泉宫出，入于国，如先君之数。秋八月辛未，声姜薨。毁泉台。

---

![](assets/audios/06/284.mp3)

楚大饥，戎伐其西南，至于阜山，师于大林。又伐其东南，至于阳丘，以侵訾枝。庸人帅群蛮以叛楚，麇人率百濮聚于选，将伐楚。于是申、息之北门不启。楚人谋徙于阪高。𫇭贾曰： __「不可。我能往，寇亦能往，不如伐庸。夫麇与百濮，谓我饥不能师，故伐我也。若我出师，必惧而归。百濮离居，将各走其邑，谁暇谋人？」__ 乃出师。旬有五日，百濮乃罢。

---

![](assets/audios/06/285.mp3)

自庐以往，振廪同食。次于句澨。使庐戢梨侵庸，及庸方城。庸人逐之，囚子扬窗。三宿而逸，曰： __「庸师众，群蛮聚焉，不如复大师，且起王卒，合而后进。」__ 师叔曰： __「不可。姑又与之遇以骄之。彼骄我怒，而后可克，先君蚡冒所以服陉隰也。」__ 又与之遇，七遇皆北，唯裨、儵、鱼人实逐之。庸人曰： __「楚不足与战矣。」__ 遂不设备。楚子乘驲，会师于临品，分为二队，子越自石溪，子贝自仞以伐庸。秦人、巴人从楚师。群蛮从楚子盟，遂灭庸。

---

![](assets/audios/06/286.mp3)

宋公子鲍礼于国人，宋饥，竭其粟而贷之。年自七十以上，无不馈诒也，时加羞珍异。无日不数于六卿之门。国之材人，无不事也；亲自桓以下，无不恤也。公子鲍美而艳，襄夫人欲通之，而不可，乃助之施。昭公无道，国人奉公子鲍以因夫人。于是华元为右师，公孙友为左师，华耦为司马，鳞鱹为司徒，荡意诸为司城，公子朝为司寇。初，司城荡卒，公孙寿辞司城，请使意诸为之。既而告人曰： __「君无道，吾官近，惧及焉。弃官，则族无所庇。子，身之贰也，姑纾死焉。虽亡子，犹不亡族。」__ 

---

![](assets/audios/06/287.mp3)

&amp;127;既，夫人将使公田孟诸而杀之。公知之，尽以宝行。荡意诸曰： __「盍适诸侯？」__ 公曰： __「不能其大夫至于君祖母以及国人，诸侯谁纳我？且既为人君，而又为人臣，不如死。」__ 尽以其宝赐左右而使行。夫人使谓司城去公。对曰： __「臣之而逃其难，若后君何？」__ 冬，十一月甲寅，宋昭公将田孟诸，未至，夫人王姬使帅甸攻而杀之。荡意诸死之。书曰 __「宋人弑其君杵臼」__ ，君无道也。文公即位，使母弟须为司城。华耦卒，而使荡虺为司马。

---

## 文公 文公十有七年

---

![](assets/audios/06/289.mp3)

春，晋人、卫人、陈人、郑人伐宋。

---

![](assets/audios/06/290.mp3)

夏，四月癸亥，葬我小君声姜。

---

![](assets/audios/06/291.mp3)

齐侯伐我西鄙。六月癸未，公及齐侯盟于谷。

---

![](assets/audios/06/292.mp3)

诸侯会于扈。

---

![](assets/audios/06/293.mp3)

秋，公至自谷。

---

![](assets/audios/06/294.mp3)

冬，公子遂如齐。

---

![](assets/audios/06/295.mp3)

十七年，春，晋荀林父、卫孔达、陈公孙宁、郑石楚伐宋，讨曰： __「何故弑君？」__ 犹立文公而还。卿不书，失其所也。

---

![](assets/audios/06/296.mp3)

夏，四月癸亥，葬声姜。有齐难，是以缓。

---

![](assets/audios/06/297.mp3)

齐侯伐我北鄙，襄仲请盟。六月，盟于谷。

---

![](assets/audios/06/298.mp3)

晋侯搜于黄父，遂复合诸侯于扈，平宋也。公不与会，齐难故也。书曰 __「诸侯」__ ，无功也。于是晋侯不见郑伯，以为贰于楚也。郑子家使执讯而与之书，以告赵宣子，曰： __「寡君即位三年，召蔡侯而与之事君。九月，蔡侯入于敝邑以行。敝邑以侯宣多之难，寡君是以不得与蔡侯偕。十一月，克减侯宣多，而随蔡侯以朝于执事。十二年六月，归生佐寡君之嫡夷，以请陈侯于楚而朝诸君。十四年七月，寡君又朝以蒇陈事。十五年五月，陈侯自敝邑往朝于君。往年正月，烛之武往朝夷也。八月，寡君又往朝。以陈、蔡之密迩于楚，而不敢贰焉，则敝邑之故也。虽敝邑之事君，何以不免？在位之中，一朝于襄，而再见于君。夷与孤之二三臣相及于绛。虽我小国，则蔑以过之矣。今大国曰：『尔未逞吾志。』敝邑有亡，无以加焉。

---

![](assets/audios/06/299.mp3)

 __「古人有言曰：『畏首畏尾，身其余几？』又曰：『鹿死不择音。』小国之事大国也：德，则其人也；不德，则其鹿也，铤而走险，急何能择？命之罔极，亦知亡矣，将悉敝赋以待于儵。唯执事命之。文公二年六月壬申，朝于齐。四年，二月壬戌，为齐侵蔡，亦获成于楚。居大国之间，而从于强令，岂其罪也？大国若弗图，无所逃命。」__ 晋巩朔行成于郑，赵穿、公婿池为质焉。

---

![](assets/audios/06/300.mp3)

秋，周甘歜败戎于邥垂，乘其饮酒也。

---

![](assets/audios/06/301.mp3)

冬，十月，郑太子夷、石楚为质于晋。

---

![](assets/audios/06/302.mp3)

襄仲如齐，拜谷之盟。复曰： __「臣闻齐人将食鲁之麦。以臣观之，将不能。齐君之语偷。臧文仲有言曰：『民主偷，必死。』」__ 

---

## 文公 文公十有八年

---

![](assets/audios/06/304.mp3)

春，王二月丁丑，公薨于台下。

---

![](assets/audios/06/305.mp3)

秦伯䓨卒。

---

![](assets/audios/06/306.mp3)

夏，五月戊戌，齐人弑其君商人。

---

![](assets/audios/06/307.mp3)

六月癸酉，葬我君文公。

---

![](assets/audios/06/308.mp3)

秋，公子遂、叔孙得臣如齐。

---

![](assets/audios/06/309.mp3)

冬，十月，子卒。

---

![](assets/audios/06/310.mp3)

夫人姜氏归于齐。

---

![](assets/audios/06/311.mp3)

季孙行父如齐。

---

![](assets/audios/06/312.mp3)

莒弑其君庶其。

---

![](assets/audios/06/313.mp3)

十八年，春，齐侯戒师期，而有疾。医曰： __「不及秋，将死。」__ 公闻之，卜，曰： __「尚无及期！」__ 惠伯令龟。卜楚丘占之，曰： __「齐侯不及期，非疾也；君亦不闻。令龟有咎。」__ 二月丁丑，公薨。

---

![](assets/audios/06/314.mp3)

齐懿公之为公子也，与邴歜之父争田，弗胜。及即位，乃掘而刖之，而使歜仆。纳阎职之妻，而使职骖乘。夏，五月，公游于申池。二人浴于池，歜以扑抶职。职怒。歜曰： __「人夺女妻而不怒，一抶女，庸何伤？」__ 职曰： __「与刖其父而弗能病者何如？」__ 乃谋弑懿公，纳诸竹中。归，舍爵而行。齐人立公子元。

---

![](assets/audios/06/315.mp3)

六月，葬文公。

---

![](assets/audios/06/316.mp3)

秋，襄仲、庄叔如齐，惠公立故，且拜葬也。文公二妃敬嬴生宣公。敬嬴嬖而私事襄仲。宣公长，而属诸襄仲。襄仲欲立之，叔仲不可。仲见于齐侯而请之。齐侯新立，而欲亲鲁，许之。

---

![](assets/audios/06/317.mp3)

冬，十月，仲杀恶及视，而立宣公。书曰 __「子卒」__ ，讳之也。仲以君命召惠伯，其宰公冉务人止之曰： __「入必死。」__ 叔仲曰： __「死君命可也。」__ 公冉务人曰： __「若君命，可死；非君命，何听？」__ 弗听，乃入，杀而埋之马矢之中。公冉务人奉其帑以奔蔡，既而复叔仲氏。

---

![](assets/audios/06/318.mp3)

夫人姜氏归于齐，大归也。将行，哭而过市，曰： __「天乎！仲为不道，杀嫡立庶。」__ 市人皆哭。鲁人谓之哀姜。

---

![](assets/audios/06/319.mp3)

莒纪公生太子仆，又生季佗，爱季佗而黜仆，且多行无礼于国。仆因国人以弑纪公，以其宝玉来奔，纳诸宣公。公命与之邑，曰： __「今日必授！」__ 季文子使司寇出诸竟，曰： __「今日必达！」__ 公问其故。季文子使大史克对曰： __「先大夫臧文仲教行父事君之礼，行父奉以周旋，弗敢失队，曰：『见有礼于其君者，事之，如孝子之养父母也；见无礼于其君者，诛之，如鹰鹯之逐鸟雀也。』先君周公制周礼曰：『则以观德，德以处事，事以度功，功以食民。』作誓命曰：『毁则为贼，掩贼为藏。窃贿为盗，盗器为奸。主藏之名，赖奸之用，为大凶德，有常无赦。在九刑不忘。』行父还观莒仆，莫可则也。孝敬、忠信为吉德，盗贼、藏奸为凶德。夫莒仆，则其孝敬，则弑君父矣；则其忠信，则窃宝玉矣。其人，则盗贼也；其器，则奸兆也。

---

![](assets/audios/06/320.mp3)

保而利之，则主藏也。以训则昏，民无则焉。不度于善，而皆在于凶德，是以去之。

---

![](assets/audios/06/321.mp3)

 __「昔高阳氏有才子八人：苍舒、隤敳、梼戭、大临、尨降、庭坚、仲容、叔达，齐、圣、广、渊、明、允、笃、诚，天下之民谓之八恺。高辛氏有才子八人：伯奋、仲堪、叔献、季仲、伯虎、仲熊、叔豹、季貍，忠、肃、共、懿、宣、慈、惠、和，天下之民谓之八元。此十六族也，世济其美，不陨其名。以至于尧，尧不能举。舜臣尧，举八恺，使主后土，以揆百事，莫不时序，地平天成。举八元，使布五教于四方，父义、母慈、兄友、弟共、子孝，内平外成。

---

![](assets/audios/06/322.mp3)

 __「昔帝鸿氏有不才子，掩义隐贼，好行凶德；丑类恶物。顽嚚不友，是与比周，天下之民谓之浑敦。少皞氏有不才子，毁信废忠，崇饰恶言；靖谮庸回，服谗搜慝，以诬盛德，天下之民谓之穷奇。颛顼氏有不才子，不可教训，不知话言；告之则顽，舍之则嚚，傲很明德，以乱天常，天下之民谓之梼杌。此三族也，世济其凶，增其恶名，以至于尧，尧不能去。缙云氏有不才子，贪于饮食，冒于货贿，侵欲崇侈，不可盈厌，聚敛积实，不知纪极，不分孤寡，不恤穷匮，天下之民以比三凶，谓之饕餮。舜臣尧，宾于四门，流四凶族，浑敦、穷奇、梼杌、饕餮，投诸四裔，以御螭魅。是以尧崩而天下如一，同心戴舜，以为天子，以其举十六相、去四凶也。故虞书数舜之功，曰『慎徽五典，五典克从』，无违教也。

---

![](assets/audios/06/323.mp3)

曰『纳于百揆，百揆时序』，无废事也。曰『宾于四门，四门穆穆』，无凶人也。舜有大功二十而为天子，今行父虽未获一吉人，去一凶矣。于舜之功，二十之一也，庶几免于戾乎！」__ 

---

![](assets/audios/06/324.mp3)

宋武氏之族道昭公子，将奉司城须以作乱。十二月，宋公杀母弟须及昭公子，使戴、庄、桓之族攻武氏于司马子伯之馆，遂出武、穆之族。使公孙师为司城。公子朝卒，使乐吕为司寇，以靖国人。