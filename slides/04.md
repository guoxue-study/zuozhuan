---
marp: true
title: 闵公
theme: uncover
paginate: true
---

# 闵公

---

## 闵公 闵公元年

---

![](assets/audios/04/2.mp3)

春，王正月。齐人救邢。

---

![](assets/audios/04/3.mp3)

夏，六月辛酉，葬我君庄公。

---

![](assets/audios/04/4.mp3)

秋，八月，公及齐侯盟于落姑。季子来归。

---

![](assets/audios/04/5.mp3)

冬，齐仲孙来。

---

![](assets/audios/04/6.mp3)

元年，春，不书即位，乱故也。

---

![](assets/audios/04/7.mp3)

狄人伐邢。管敬仲言于齐侯曰： __「戎狄豺狼，不可厌也；诸夏亲昵，不可弃也。宴安鸩毒，不可怀也。《诗》云：『岂不怀归，畏此简书。』简书，同恶相恤之谓也。请救邢以从简书。」__ 齐人救邢。

---

![](assets/audios/04/8.mp3)

夏，六月，葬庄公。乱故，是以缓。

---

![](assets/audios/04/9.mp3)

秋，八月，公及齐侯盟于落姑，请复季友也。齐侯许之，使召诸陈，公次于郎以待之。 __「季子来归」__ ，嘉之也。

---

![](assets/audios/04/10.mp3)

冬，齐仲孙湫来省难，书曰 __「仲孙」__ ，亦嘉之也。仲孙归，曰： __「不去庆父，鲁难未已。」__ 公曰： __「若之何而去之？」__ 对曰： __「难不已，将自毙，君其待之！」__ 公曰： __「鲁可取乎？」__ 对曰： __「不可。犹秉周礼。周礼，所以本也。臣闻之：『国将亡，本必先颠，而后枝叶从之。』鲁不弃周礼，未可动也。君其务宁鲁难而亲之。亲有礼，因重固，间携贰，覆昏乱，霸王之器也。」__ 

---

![](assets/audios/04/11.mp3)

晋侯作二军，公将上军，太子申生将下军。赵夙御戎，毕万为右，以灭耿、灭霍、灭魏。还，为太子城曲沃，赐赵夙耿，赐毕万魏，以为大夫。士𫇭曰： __「太子不得立矣。分之都城，而位以卿，先为之极，又焉得立？不如逃之，无使罪至。为吴大伯，不亦可乎？犹有令名，与其及也。且谚曰：『心茍无瑕，何恤乎无家？』天若祚大子，其无晋乎！」__ 卜偃曰： __「毕万之后必大。万，盈数也；魏，大名也。以是始赏，天启之矣。天子曰兆民，诸侯曰万民。今名之大，以从盈数，其必有众。」__ 

---

![](assets/audios/04/12.mp3)

初，毕万筮仕于晋，遇屯之比。辛廖占之，曰： __「吉。屯固、比入，吉孰大焉？其必蕃昌。震为土，车从马，足居之，兄长之，母覆之，众归之，六体不易，合而能固，安而能杀，公侯之卦也。公侯之子孙，必复其始。」__ 

---

## 闵公 闵公二年

---

![](assets/audios/04/14.mp3)

春，王正月，齐人迁阳。

---

![](assets/audios/04/15.mp3)

夏，五月乙酉，吉禘于庄公。

---

![](assets/audios/04/16.mp3)

秋，八月辛丑，公薨。

---

![](assets/audios/04/17.mp3)

九月，夫人姜氏孙于邾。

---

![](assets/audios/04/18.mp3)

公子庆父出奔莒。

---

![](assets/audios/04/19.mp3)

冬，齐高子来盟。

---

![](assets/audios/04/20.mp3)

十有二月，狄入卫。

---

![](assets/audios/04/21.mp3)

郑弃其师。

---

![](assets/audios/04/22.mp3)

二年，春，虢公败犬戎于渭汭。舟之侨曰： __「无德而禄，殃也。殃将至矣。」__ 遂奔晋。

---

![](assets/audios/04/23.mp3)

夏，吉禘于庄公，速也。

---

![](assets/audios/04/24.mp3)

初，公傅夺卜齮田，公不禁。秋，八月辛丑，共仲使卜齮贼公于武闱。成季以僖公适邾。共仲奔莒，乃入，立之。以赂求共仲于莒，莒人归之。及密，使公子鱼请。不许，哭而往。共仲曰： __「奚斯之声也。」__ 乃缢。闵公，哀姜之娣叔姜之子也，故齐人立之。共仲通于哀姜，哀姜欲立之。闵公之死也，哀姜与知之，故孙于邾。齐人取而杀之于夷，以其尸归，僖公请而葬之。

---

![](assets/audios/04/25.mp3)

成季之将生也，桓公使卜楚丘之父卜之，曰： __「男也，其名曰友，在公之右；间于两社，为公室辅。季氏亡，则鲁不昌。」__ 又筮之，遇大有之干，曰： __「同复于父，敬如君所。」__ 及生，有文在其手曰 __「友」__ ，遂以命之。

---

![](assets/audios/04/26.mp3)

冬，十二月，狄人伐卫。卫懿公好鹤，鹤有乘轩者。将战，国人受甲者皆曰： __「使鹤！鹤实有禄位，余焉能战？」__ 公与石祁子玦，与宁庄子矢，使守，曰： __「以此赞国，择利而为之。」__ 与夫人绣衣，曰： __「听于二子！」__ 渠孔御戎，子伯为右；黄夷前驱，孔婴齐殿。及狄人战于荧泽，卫师败绩，遂灭卫。卫侯不去其旗，是以甚败。狄人囚史华龙滑与礼孔，以逐卫人。二人曰： __「我，大史也，实掌其祭。不先，国不可得也。」__ 乃先之。至，则告守曰： __「不可待也。」__ 夜与国人出。狄入卫，遂从之，又败诸河。

---

![](assets/audios/04/27.mp3)

闵公初，惠公之即位也少，齐人使昭伯烝于宣姜，不可，强之。生齐子、戴公、文公、宋桓夫人、许穆夫人。文公为卫之多患也，先适齐。及败，宋桓公逆诸河，宵济。卫之遗民男女七百有三十人，益之以共、滕之民为五千人。立戴公以庐于曹。许穆夫人赋《载驰》。齐侯使公子无亏帅车三百乘、甲士三千人以戍曹。归公乘马，祭服五称，牛、羊、豕、鸡、狗皆三百与门材。归夫人鱼轩，重锦三十两。

---

![](assets/audios/04/28.mp3)

郑人恶高克，使帅师次于河上，久而弗召，师溃而归，高克奔陈。郑人为之赋《清人》。

---

![](assets/audios/04/29.mp3)

晋侯使太子申生伐东山皋落氏。里克谏曰： __「太子奉冢祀、社稷之粢盛，以朝夕视君膳者也，故曰冢子。君行则守，有守则从。从曰抚军，守曰监国，古之制也。夫帅师，专行谋，誓军旅，君与国政之所图也。非太子之事也。师在制命而已，禀命则不威，专命则不孝，故君之嗣适不可以帅师。君失其官，帅师不威，将焉用之？且臣闻皋落氏将战。君其舍之！」__ 公曰： __「寡人有子，未知其谁立焉！」__ 不对而退。见太子。太子曰： __「吾其废乎？」__ 对曰： __「告之以临民，教之以军旅，不共是惧，何故废乎？且子惧不孝，无惧弗得立。修己而不责人，则免于难。」__ 

---

![](assets/audios/04/30.mp3)

太子帅师，公衣之偏衣，佩之金玦。狐突御戎，先友为右。梁余子养御罕夷，先丹木为右。羊舌大夫为尉。先友曰： __「衣身之偏，握兵之要，在此行也，子其勉之，偏躬无慝，兵要远灾，亲以无灾，又何患焉？」__ 狐突叹曰： __「时，事之征也；衣，身之章也；佩，衷之旗也。故敬其事，则命以始；服其身则衣之纯；用其衷，则佩之度。今命以时卒，閟其事也；衣之尨服，远其躬也；佩以金玦；弃其衷也。服以远之，时以閟之；尨凉，冬杀，金寒，玦离，胡可恃也？虽欲勉之，狄可尽乎？」__ 梁余子养曰： __「帅师者，受命于庙，受脤于社，有常服矣。不获而尨，命可知也。死而不孝，不如逃之。」__ 罕夷曰： __「尨奇无常，金玦不复。虽复何为？君有心矣。」__ 先丹木曰： __「是服也，狂夫阻之。曰『尽敌而反』，敌可尽乎？虽尽敌，犹可内谗，不如违之。

---

![](assets/audios/04/31.mp3)

」__ 狐突欲行。羊舌大夫曰： __「不可。违命不孝，弃事不忠。虽知其寒，恶不可取。子其死之！」__ 

---

![](assets/audios/04/32.mp3)

太子将战，狐突谏曰： __「不可。昔辛伯谂周桓公云：『内宠并后，外宠二政，嬖子配嫡，大都耦国--乱之本也。』周公弗从，故及于难。今乱本成矣，立可必乎？孝而安民，子其图之！与其危身以速罪也。」__ 

---

![](assets/audios/04/33.mp3)

成风闻成季之繇，乃事之，而属僖公焉，故成季立之。

---

![](assets/audios/04/34.mp3)

僖之元年，齐桓公迁邢于夷仪。二年，封卫于楚丘。邢迁如归，卫国忘亡。

---

![](assets/audios/04/35.mp3)

卫文公大布之衣、大帛之冠，务材、训农，通商、惠工，敬教、劝学，授方、任能，元年，革车三十乘；季年，乃三百乘。